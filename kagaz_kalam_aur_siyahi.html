<!DOCTYPE html>
<html  lang="hi">
<head>
<title>चहलकदमी</title>
<link rel="stylesheet" type="text/css" href="chahalakadmi.css">
<meta name="viewport" content="width=device-width, initial-scale=1.0">
</head>
<h1><a href="https://chahalakadami.github.io">चहलकदमी</a></h1>
<hr>
<hr>
<h2>कागज,कलम और स्याही</h2>
<hr>
<body>
<div class="first">
<pre>
बहुत पुरानी बात नहीं –
मन की कलम से,
यादो के कागजपर,
लिखा करता था कई बाते-
कोई कविता, कोई शायरी,
कोई कहानी-
कुछ पूरी, कुछ अधुरी;
कभी-कबार लिखता डायरी भी:
मगर टुटी-फूटी ;
कभी रोज़ लिखने कि कोशीश भी नहीं की!
शायद रोजमर्रा में खास दिलचस्पी न थी।

मन के ख्वाबो कि स्याही से-
लिखता रहा कई दिन तक।
ख्वाबो कि स्याही भी कभी खत्म होती है?
हमे निंद आती है तो हम सोते है-
मन तो तब भी जगकर सपने लिखता जाता है।

मन का कलम,ख्वाब की स्याही-
गज़ब की जोड़ी जमी!
और यादो कि कागज कि भी न थी कमी।
मालुम होता था जबतक जान है-
न थमेगा ईस कलम का सफ़र,
कागज के रास्तो पर;
और यूहीं छपते जाएंगे स्याही के कदम़।

मगर, मैं गलत था।
जिस कागज़ पर यादे दर्ज होती है-
वह केवल मन का ही नहीं-
हकीकत का भी है।
चाहे-अनचाहे हकीक़त भी ईसी कागज़ पर लिख दी जाती है-
हालातो से,
और हालात हमेशा खुबसुरत कलम नहीं होते।
कभी खुशीया मन से ही लिखवा लेते है,
कभी गम के आंसु ही कलम बन जाते है,
कभी फूल के रंग,
कभी नुकिले पत्थर से भी यह यादे लिखे जाते है।

तो एक दर्दनाक किस्सा हुआ-
और किस्सा क्या?मेरे मन के एक कोने का दो हिस्सा हुआ!
हुआ यूॅ कि हकीकत भूलकर मन का कलम बेताहाशा चले जा रहा था-
तभी हकीकत ख्वाब से टकरा गई,
और तब हकीकत पत्थर से लिखा जाना था-
यानी नाजुक मन-कलम की नोक, पत्थर से टकरा गई;
और सारी रंग बिरंगी ख्वाबो कि स्याही,
नोक तोड़कर कागज पर छलक आई।
फिर कई दिनो तक यादो कि कागज कि कई पन्ने भींगे हुए,
वक्त के हवाओ में कई दिनोतक पड़े सुखते रहे।

छलके स्याही की छाप मगर बहुत गहरी है,
पिछले कई पन्नो के लेख उसके आवेश में ठहरी है।
पन्नो को पलट कर देखा-
जितना पिछे पलटता हूँ ,असर उतना कम दिखता है।
लेकिन जिन पन्नो ने झेला है,अब वह सुख तो गए है मगर नाज़ुक हो चले है सुखे पत्तो-से,
उनपर भी कुछ लिखा हुआ है –
लेकिन सबकुछ फैले स्याही के सुखे चादर के निचे छुपा हुआ है।

ऐसा लगा था मानो एक झटके में सब खत्म हो गया, दर्द के साथ।फिर?
फिर क्या,था तो वह मन ही सो मैने मन बदल लिया-वैसे भी बदलता रहता था, बस ईस बार थोड़ा चुभा, महसुस हुआ।
अभी भी न कागज़ कि कमी है, न स्याही कि और न कलम की।
अभी भी लिखता हूँ।
लेकिन पन्नो को जब पलटता हूँ तो वह अबूझ स्याही के गहरे छाप को देखता हूँ;
सोचता हूँ जाने कितने पन्नो पर कितने ख्वाब, कितने यादे लिखे जाते इतने स्याही से,
जो एक पन्ने में समाने के कोशिश में कुछ पन्नो में ही सोख ली गई है;
कितना बड़ा नुकसान है, जाने कितने वक्त कि कमाई है जो ईन चन्द काग़जो में समाई है!
फिर खुदपर यह सोचकर हँसी आ जाती है कि,
ख्वाबो कि स्याही भी कभी खत्म होती है?
</pre>
</div>
</body> 
</html>
