<!DOCTYPE html>
<html  lang="hi">
<head>
<title>चहलकदमी</title>
<link rel="stylesheet" type="text/css" href="chahalakadmi.css">
<meta name="viewport" content="width=device-width, initial-scale=1.0">
</head>
<h1><a href="https://chahalakadami.github.io">चहलकदमी</a></h1>
<hr>
<hr>
<h2>नीरवता</h2>
<hr>
<body>
<pre>
<div>
अद्भुत है पर असत्य नहीं है,
रोशनी कि भी गती होती है।
दुरी तय करनी होती है,
समय भी इसमें वह खोती है।

सोचो, इस अनंत शून्य में,
दुर कोई तारा जन्में।
रोशनी बिखरे संपूर्ण जगत में,
किरणे निकले नए भ्रमण में।

कुछ किरणे तबतक चलते जाए,
जबतक आँखो में नहीं समाए।
फिर इन आँखो को चमकाए,
नभ में टिमटिम बिंदु दिखलाए।

संभव है जो समय गंवाकर,
किरणे आँखो में आ लीन हुए,
उसी समय में तारा जलकर,
अंधियारे में विलीन हुआ।

फिर जो तारा हम देख रहे है,
वह तो केवल कालभ्रम है,
मरकर भी जग को रोशन करना,
यही तारे का जीवन मर्म है।

अंधेरे में जलकर बुझ गया,
खामोशी से जीवन बित गया,
समस्त जगत में गूंज रहा,
यह अनंत प्रभाव का गीत नया।

स्वयं तपकर, रोशनी बांटा,
गुमनामी में जीवन काटा,
कब सुना हमने, वह सन्नाटा,
जिसने इस दृष्टी को पाटा?

न जाना है, न जानेंगे,
दुर से क्या पहचानेंगे?
क्या योगदान तारा समान?
प्रतिवेशी ग्रह बस मानेंगे।

दुरी से आकार का भ्रम है,
दुरी से ही काल का भ्रम है,
तारे कि क्‍या गलती इसमे?
जो हम न जाने यह त्याग चरम है!
</div>
</pre>
</body> 
</html>
